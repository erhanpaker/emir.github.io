---
layout: post
title: Aylık buluşma ardı, topluluk projesi öncesi
description:
category: PHPKonf
comments: true
---

Yazıyı iki ayrı parçaya böldüm. Birinci parça [PHPKonf aylık buluşmaları](http://meetup.com/phpkonf/), ikinci parça kod adı [Özgecan Aslan](https://eksisozluk.com/ozgecan-aslan--4693645) olan [topluluk projesi](https://github.com/phpkonf/phpkonf.ini) ile ilgili.

## I

![image](http://photos4.meetupstatic.com/photos/event/b/a/6/3/600_432767715.jpeg)

Geçen sene 22 Şubat’ta konferans ile başlayan PHPKonf macerasında, her ayın 3. Cumartesi buluşarak PHP ve modern teknolojiler hakkında tartışmalar, sunumlar yapıyoruz. Bu ay -kendilerine sonsuz teşekkürler- sevgili [webBox](http://webbox.io), [Uğur Özyılmazel](http://ugur.ozyilmazel.com/) ve [İstanbul Şehir Üniversitesi Teknoloji Transfer Ofisi](http://tto.sehir.edu.tr/Pages/Home.aspx), Mehmet Alpatlı’nın çok büyük destekleriyle 6.sını düzenledik. Yaklaşık 70 kişiyle, en kalabalık buluşmalardan biri bu oldu diyebilirim. Öyle ki misafirlerimiz arasında İngiltere, Budapeşte, İzmir, Bursa ve Ankara’dan gelenler vardı. Katılan, değer katan herkese çok teşekkürler. Katılamayan arkadaşlar için de bu ve bundan önceki sunumların hepsinin video kayıtlarını aldık. En kısa zamanda düzenlemelerini yapıp, yayınlıyor olacağız.

Unutmadan, 21 Mart 2015’de tekrar İstanbul Şehir Üniversitesi’ndeyiz. Katılım ve Konuşmacı çağrısı her zaman olduğu gibi açık. Detaylar: [http://www.meetup.com/phpkonf/events/220670228/](http://www.meetup.com/phpkonf/events/220670228/)

## II

Topluluk projesi olarak anıyor olacağım ve burada yazacaklarım henüz sizlerle fikir alışverişinde bulunmadığım, geri dönüş almadığım için sadece şahsi fikirlerimden oluşan bir taslaktan ibarettir ve sizlerin katkılarıyla şekillenecektir.

Son birkaç ay içerisinde PHPKonf organizasyon olmaktan çıkıp topluluğa evrildiği için hem bugün hem de ileriye dönük paylaşmak istediğimiz birçok şey birikti. Bunları toparlamak adına yeni bir web sitesine ihtiyacımız var. Ama bu web sitesinin yine sizlerin desteği ile Modern PHP, Laravel 5 öğrenmek için bir kaynak, örnek olacak bir topluluk projesi olmasını hedefliyorum. Bu bağlamda GitHub üzerinde örnek bir repo [oluşturdum](https://github.com/phpkonf/phpkonf.ini), bir commit [attım](https://github.com/phpkonf/phpkonf.ini/commit/18ff8eac5bcbe903a7ea95c22ba09162d82b2ad4) ve Wiki’ye birkaç şey [karaladım](https://github.com/phpkonf/phpkonf.ini/wiki).

[Ruby Türkiye](http://www.rubyturkiye.org) ve [Python Istanbul](http://pyistanbul.org) da projeyi destekler ve sahiplenirse ortaya farklı platformlarda herkesin yararlanabileceği, kitap gibi okuyabileceği harika bir iş çıkaracağımızdan hiçbir şüphem yok.

Benden şimdilik bu kadar, [Wiki](https://github.com/phpkonf/phpkonf.ini/wiki)’e de baktıktan sonra, konuyla ilgili yorumlarınızı, katkılarınızı bekliyorum…