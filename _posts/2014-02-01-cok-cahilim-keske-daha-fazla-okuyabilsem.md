---
layout: post
title: Çok cahilim, keşke daha fazla okuyabilsem
description: CEO olup vay efendim Founder olup babadan yol ve sigara için haftalık harçlık almayı ve minibüse artık öğrenci veremiyor olmamı saymassak, ilk hayal kırıklığım...
category: Kişisel
comments: true
---

![SoftraNET](/public/posts/softranet.jpg "SoftraNET")

Bu isim ve logo'yu daha önce gördünüz mü? 99% ihtimalle hayır. İzin verin açıklayayım,

Uzun yıllar "benim bir yeğenim var o da yapıyor" sözündeki "yeğen" sıfatıyla sahalardaydım. Yeteneklerim: Web tasarım, Front-end, ASP Back-end (Klasik ASP, .NET değil!), Hazır Scriptler (PHP-Nuke, Oscommerce, Joomla, Mybb, WordPress), SEO, SEM. Yetenekler arasına kendini pazarlama, iş sürecini ve bölük pörçük alınan paraları yönetmeyi de katarsak sanırım Kripton'nun son oğlu Superman değil bendim!

Lise yıllarında yoğunlukla çevrem ve FriendFeed'de tanıştığım dostlarım freelance iş paslıyorlardı. Lise son sınıfta, staj yaptığım sürede Lead'im [Muhittin Özer](http://tr.linkedin.com/in/muhittin) (Hakkını helal et ağabey!) sağ olsun yeteneklerim arasına PHP, MVC, CodeIgniter eklenmişti. Özellike Klasik ASP yazdıktan sonra PHP'e ve CodeIgniter'a geçiş bende ağır çakra patlatmıştı. Hatta o dönemde Mecidiyeköy'de bir ajansa girmiş, *bunlar ne biçim kod yazıyor ya!* diyip 3. günün sonunda kaçmıştım!

**Onlar yapıyorsa ben de yaparım!**

Lisenin bittiği yaz ayında, bir anlık gazla kafamda oluşan "Ajans kurma" fikrini harekete geçirmeye başladım. İlk iş kan kardeşim Levent'i <strong>pazarlama</strong> konusunda kafalamak oldu. Sonrasında Amcamın şirketinden fatura, oda, internet, masa, sandalye, koltuk, sekreter ve yemek desteği aldım. Karşılığında 50 kişilik şirketin **IT** (Format, MSN'e giremiyorum, Şöyle bir hata çıktı) işlerine bakıyordum. Karşılıklı win-win. Saha pazarlaması ve ofis işlerini ayarlayarak **CEO, Founder** olma yolunda ilk adımı tamamlamış bulunuyordum.

**Sen Founder'sın büyük düşün!**

**CEO** olup vay efendim **Founder** olup babadan yol ve sigara için haftalık harçlık almayı ve minibüse artık öğrenci veremiyor olmamı saymassak, ilk hayal kırıklığım elimde olan ve bizi 4-5 ay temiz götürür dediğim 3000-4000 adet kartviziti arayıp sadece 1 -yazıyla bir- adet iş düşürebilmek oldu. Bir ayımız bir iş ile, ikinci ayımız da Levent'in, "babasının selamıyla" gittiği yerden aldığı başka bir iş ile geçti. Kazandığımız ufak tefek paraları da 5-6 hafta boyunca nevizadede piyasada iş yok diyerek ve içerek harcadık. Bir de Levent Edirneye gidip geldi. İki ayın sonunda cebimizde paramız olmayışının ve 2. ay kredi kartı ekstrelerimizin gelmesiyle aldığımız kararla SoftraNET'i kapatıp okula gitmeye ve part-time iş aramaya başladık.

**...**

4 yıl geçti... O zamanlarda "her şeyi" bildiğimi, yapabildiğimi sanıyorken; en sevdiğim şey olan "kitap okumak" bile bana gereksiz geliyorken, bugün İlber Ortaylı'nın caps'lerinde bahsedilen "cahil"in aslında ben olduğumu biliyorum. Hergün bir şeyler öğrenebilmek, insanların tecrübelerini okumak, dinlemek için can atıyorum. Her öğrendiğim şey bana başka bir perspektif açıyor ve o yeni açılan perspektifin içerisinde ne kadar az şey bildiğimi sorguluyorum. Cypher'ın, Ajans Smith'e söylediği "cahillik mutluluktur" sözüne katılmıyorum. Öğrenmek çok güzel, kırmızı hap'ı seçin...