---
layout: default
title: Hakkımda
---

<div class="page">
  <h1 class="page-title">Hakkımda</h1>

  <p>92, İstanbul doğumluyum. Çocukluk dönemimde Hakan Peker, Tarkan ve Barış Manço'yu kendime örnek alarak şarkıcı olmak istiyordum. Neyse ki ilkokulda hayalim <i>Bilgisayar Mühendisi</i> olarak değişti. Neyse ki diyorum, çünkü insanlığın <i>asla yaşlanmayan</i> ikinci bir Hakan Peker'i kaldıracağını pek sanmıyorum.</p>

  <p>İlkokulu Beyazıt İlköğretim Okulu, liseyi Küçükköy Anadolu Meslek Lisesi'nde okudum. Bahçeşehir Üniversitesi, Bilgisayar ve Öğretim Teknolojileri Öğretmenliğini(BÖTE) 50% burslu olarak kazandım. Hazırlık ve 1. sınıfın ilk dönemini okuduktan sonra okulu bıraktım. Tekrar YGS'e girip, yine Bahçeşehir Üniversitesi'nde, Bilgisayar Programcılığı bölümünü burslu olarak kazandım. <i>(Seçmeli derslerden kaldığım için henüz bitiremedim ki açık konuşmak gerekirse bitirmeye de pek niyetim yok. Mühendislik, Yüksek Lisans; uzadıkça devam...)</i></p>

  <p>İlkokul'dan kalma merakım ile, yeğen sıfatıyla(<a target="_blank" href="/cok-cahilim-keske-daha-fazla-okuyabilsem/">?</a>) uzun zamandır sahalardaydım. Lise yıllarında proje bazlı olarak dijital ajansların işlerini yaparak ve freelance işler kovalayarak dünyanın en tatlı paralarını kazanıyordum. Lise son sınıfın staj döneminden beri, okul programımı ayarlayabildiğim ölçüde yarı veya tam zamanlı olarak iş hayatının içerisindeyim.</p>

  <p>İşimi severek yapıyorum ve aslına bakarsanız <i>çoğu zaman</i> yaptığım, bana iş olarak; zorunluluk olarak gelmiyor. Hatta aramızda kalsın, bu durum ilk başlarda bana acayip garip de geliyordu. Sevdiğin işi yapıyorsun, o işi yaparken kendine bir şeyler katıyorsun ve karşılığında insanlar para veriyor. Sırf bu yüzden <i>yeğen</i> olduğum zamanlarda para istemekten, fiyat vermekten çekiniyordum.</p>

  <p>Severek yaptığım bu işe, bu işi yapan ve/veya yapmak; öğrenmek isteyen insanlara bir şeyler katmak istiyorum. Bunun için de elimden geleni yapıyorum. Açık kaynak kodlu <a target="_blank" href="http://mybb.com/">Mybb</a> forum sistemine uzun bir süre katkı yaptım. <a target="_blank" href="http://fatihak.in/">Fatih Kadir Akın</a> ile birlikte <a target="_blank" href="http://jstanbul.org/2012">Jstanbul</a> ve onun sonrasında <a target="_blank" href="http://mobilist.org/">Mobilist</a> ve <a target="_blank" href="http://phpkonf.org/">PHPKonf</a> adında 3 adet büyük organizasyon düzenledim. Bahçeşehir Üniversitesi, Bilgisayar Mühendisliği Kulübünde aktif olarak bulundum ve kulübe kısa bir süre başkanlık yaptım. Bu zamanlarda da üniversiteden izin alarak -herkesin katılabileceği- çeşitli etkinlikler, eğitimler düzenledim. Bunların dışında, meetuplar düzenleyerek insanların network, fikir alışverişi yapabilecekleri ortamlar hazırlamaya çalışıyorum.</p

  <p>PHP, Ruby ve JavaScript yazıyor, açık kaynağa ilgi duyuyorum. Yazılım Ekip Lideri olarak çalışıyorum. Yanlışı bildiğimce, -özellikle- PHP'in doğru kullanımını yaymak için burdayım.</p>

  <p>Benden bu kadar <a target="_blank" href="/atom.xml">RSS</a> ve <a target="_blank" href="https://twitter.com/EmirKarsiyakali">Twitter</a> üzerinden "tanıştığımıza memnun olmaya" ne dersin?</p>

<div>